## 18 Oktober 2024 - We ❤️ Web [Dion Pieters]

Tijdens het We ❤️ Web event gaf Dion Pieters, Creative Developer en docent bij FDND, tips over zijn ervaringen bij het maken van een portfolio.  
Zijn sessie vond plaats van 13:00 - 14:00 in MLH01A30, waar hij onderwerpen besprak zoals de tijdsinvestering, de doelgroep, en wat je wilt tonen.

Dion benadrukte dat je als developer geen designer hoeft te zijn en verwees naar het Sydney Opera House als voorbeeld van groots werk zonder specifieke ervaring.  
Hij gaf aan erg kritisch te zijn op zijn eigen werk, waarbij hij zijn portfolio zelfs de “slechtste website” die hij ooit heeft gemaakt noemde. Hij sprak ook over een project voor Adam Underwear dat hem tegenviel.

Samen met Sean Hofman voegde hij iets speels toe aan zijn design, zoals een grote smiley. Dion maakt graag gebruik van WebGL om animaties toe te voegen, zodat zijn site niet statisch aanvoelt.

"Je eigen portfolio is misschien wel het slechtste product dat je ooit zult maken."

In deze presentatie zag ik dat hij gebruik maakte van transitions met een overshoot (conic-bezier). Ik zal hiermee gaan experimenteren, want dit is wel erg gaaf.
